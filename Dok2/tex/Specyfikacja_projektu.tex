\section{Specyfikacja projektu}

\subsection{Opis zadania}

Zadaniem projektu jest porównanie dwóch implementacji algorytmu poszukiwania cyklu Eulera. 
Przedstawione zostaną dwie realizacje, jedna w języku Java oraz druga w C++. 
Obie zostaną przetestowane na tych samych grafach. 
Ostatecznie obie implementacje będą ocenione pod względem wydajności.

\subsection{Algorytm}

W przypadku każdego grafu będzie zakładane, że jest spójny i posiada co najmniej 2 wierzchołki (lub 3 w przypadku grafu nieskierowanego). 
Nie umniejszając ogólności algorytmu będzie przestrzegane założenie iż żaden wierzchołek nie jest izolowany. 
Izolowane wierzchołki i tak nie mają wpływu na cykl Eulera. 
Grafy będą przechowywane w postaci tekstowej w plikach według wybranego formatu spośród przedstawionych w pracy Cormena \cite{Cormen} w rozdziale 23.

Do znalezienia cyklu Eulera w zadanym grafie w obu implementacjach zostanie zastosowany algorytm Fleury'ego \cite{Wojciechowski}. 
Jego działanie opiera się na wyborze wierzchołka startowego, a następnie budowie ścieżki przez wszystkie krawędzie w grafie, aż do jej zamknięcia w punkcie startowym. 
W każdym kroku budowy ścieżki, preferowane są te krawędzie, które nie są mostkami (unikanie rozspójnienia grafu).
Realizacja algorytmu Fleury'ego będzie opierać się o wykorzystanie stosu, który łagodzi konieczność sprawdzania czy krawędź jest mostkiem, co jednocześnie zmniejsza złożoność algorytmu.

\subsection{Testowanie i ewaluacja}

Proces testowania będzie składać się z kilku etapów: testowanie jednostkowe, akceptacyjne oraz wydajnościowe. 
Dwa pierwsze mają za zadanie zbudowanie zaufania do poprawnego działania aplikacji, natomiast ostatni będzie służył ewaluacji wydajności implementacji. 

Ocena wydajności będzie oparta o dużą serię uruchomień aplikacji z różnymi danymi wejściowymi (zadanymi grafami). 
Czynnikami wpływającymi będą wielkość grafu i liczba dostępnych krawędzi. 
Oddzielne wnioski zostaną wysunięte dla grafów zawierających cykl Eulera i tych które go nie posiadają. 
