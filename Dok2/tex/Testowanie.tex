\section{Testowanie}

Działanie aplikacji zostanie sprawdzone na podstawie dwóch zestawów danych.
Pierwszy jest zestawem przeznaczonym dla testów akceptacyjnych.
Zadaniem drugiego będzie sprawdzenie wydajności aplikacji. 

\subsection{Projekt testów akceptacyjnych}

Zestaw tych testów składa się z kilkunastu niewielkich grafów w dwóch wariantach.
Pierwszy wariant to grafy dla których analitycznie udowodniono istnienie cykli Eulera (spełniają warunek konieczny). Przedstawia je tablica \ref{GrafyZCyklemEulera}.
Natomiast drugi wariant składa się z grafów, które nie mogą takiego cyklu zawierać.
Odpowiadają one pierwszemu wariantowi z losową modyfikacją jednej krawędzi grafu z zastrzeżeniem zachowania spójności. Dodanie krawędzi bądź usunięcie zaburza warunek konieczny istnienia cyklu Eulera.

\subsection{Generacja testów wydajnościowych}

Zestaw danych dla testów wydajnościowych będzie pochodzić z generatora grafów eulerowskich.
Sam generator też jest elementem projektu. 
Jego działanie opierać się będzie na tworzeniu grafów o zadanej liczbie wierzchołków poprzez losowe rozmieszczenie krawędzi pomiędzy nimi.
Liczbę krawędzi kontroluje parametr wypełnienia (gęstości), który jest równy proporcji liczby krawędzi w grafie do potencjalnej liczby wszystkich możliwych krawędzi. I tak dla grafu nieskierowanego jest to:

\[ 
wypelnienie = \frac{liczbaKrawedzi}{\frac{N(N-1)}{2}}
\]
dla grafu skierowanego:
\[ 
wypelnienie = \frac{liczbaKrawedzi}{N(N-1)}
\]
gdzie, N to liczba wierzchołków w grafie.

Dzięki zdefiniowaniu parametru wypełnienia, nie ma potrzeby podawania konkretnej liczby krawędzi podczas generowania nowego grafu. Przykładowo wystarczy informacja, że powinien on być wypełniony co najmniej w 50\%.

Projekt testów zakłada utworzenie zestawu grafów o liczbie wierzchołków wahającej się od 5 do około 10000.
Wypełnienie będzie zmienne. Ale raczej ze wskazaniem na struktury bardziej zbliżone liczbą krawędzi do grafów pełnych.
Powodem tego jest fakt, iż grafy o niewielkim wypełnieniu nie stanowią wyzwania dla omawianego algorytmu, którego złożoność jest wprost proporcjonalna do liczby krawędzi.

Każdy test będzie powtarzany ustaloną liczbę razy w celu wyznaczenia parametrów statystycznych czasu wykonania (między innymi: czas średni, mediana, odchylenie standardowe).


\input{tex/Testy_akceptacyjne.tex}